---
date: 2019-11-14
category: aktuality
tags: "KraPiCe Olga-Richterová"
title: Místopředsedkyně České pirátské strany Olga Richterová navštíví Hradec Králové
author: Petr Poláček
authorId: petr.polacek    # uid nekoho z _people (nepoviné)
image: posts/olga.jpg
---

Poslední dny byl prostor věnovaný Pirátům v českých médiích poměrně veliký. V pozitivním smyslu se v souvislosti s Piráty hovořilo především o sociálních tématech, která má na starosti místopředsedkyně strany a zároveň místopředsedkyně Výboru pro sociální politu Olga Richterová. Ta věnuje čtvrtek 21. listopadu pracovní návštěvě Hradce Králové. 

Program návštěvy se věnuje především sociálním tématům. Od 11,00 hodin to bude beseda se studenty oboru sociální práce Filozofické fakulty Univerzity Hradec Králové, která nese název: “Aby nikdo nezůstal na vedlejší koleji” a kterou připravuje Ústav sociální práce FF UHK (adresa: V. Nejedlého 573/4, Hradec Králové - učebna E 24). Na ni bude navazovat návštěva zařízení, která se věnují lidem s mentálním postižením a těm, kteří se léčí s nejrůznějšími duševními problémy - SKOK do života a Centrum duševního zdraví.

V rámci podvečerního programu lze od 17,30 hodin navštívit Královéhradecké pirátské centrum (KraPiCe - Masarykovo náměstí 368/11, HK), kde bude jedna z hlavních tváří České pirátské strany Olga Richterová připravena besedovat s veřejností nad tématy, která jsou jí blízká. Řeč bude nejen o poslanecké politice, ale také o tom co trápí náš kraj či vaši obec.  

Více zde: https://www.facebook.com/events/379452899376522/
