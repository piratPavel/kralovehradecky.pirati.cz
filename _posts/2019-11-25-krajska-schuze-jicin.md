---
date: 2019-11-25
category: aktuality
tags: "Krajská-schůze"
title: Krajskou schůzi královéhradeckých Pirátů v Jičíně navštívilo i několik místních příznivců
author: Petr Poláček
authorId: petr.polacek    # uid nekoho z _people (nepoviné)
image: posts/schuze_JI_2019_11.jpg
---

Pravidelné výjezdní zasedání krajského sdružení České pirátské strany zavítalo poprvé do nejzápadnějšího koutu Královéhradeckého kraje - do okresu Jičín. Příjemné prostředí a klidné zázemí pro jednání poskytl prostor restaurace a penzionu U všech čertů v Jičíně. S radostí můžeme oznámit, že se i v posledním zbývajícím okresním městě našeho kraje podařilo úspěšně zahájit fungování Pirátské buňky, kterého se ujal Dušan Kořínek.

“Kromě standardní agendy bylo hlavním tématem jednání otevření diskuze o před i povolební strategii, které se budou Piráti držet v nadcházejícím roce 2020 při volbách do zastupitelstva Královéhradecko kraje. Na rozdíl od jiných politických stran Piráti před volbami pravidelně zveřejňují, o jakých koalicích lze uvažovat a případně s kterými stranami a za jakých podmínek lze rozhovory zahájit. Stejně tak předem deklarují, s kým naopak vyjednávat nechtějí a nebudou. To dává voličům jistotu v tom, že Piráti nevyužijí jejich hlasy jinak, než pro co dostali důvěru,” přibližuje program jičínského setkání PR manager krajského hnutí Petr Poláček.

Nyní tedy již ve všech okresních městech Královéhradeckého hraje Piráti schůzovali. “Jsem velmi rád, že se podařilo vyplout i našim podporovatelům v Jičíně. Věřím, že pro místní příznivce to bude motivací, aby se svými znalostmi a zkušenostmi zapojili do fungování krajských expertních týmů (KET), což platí všeobecně i pro všechny naše další příznivce napříč celým krajem,” komentuje své potěšení nad účastí místních předseda krajského sdružení Pirátů Adam Valenta z Trutnova.  
