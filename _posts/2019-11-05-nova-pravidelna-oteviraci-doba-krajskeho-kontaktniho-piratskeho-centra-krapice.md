---
date: 2019-11-05
category: aktuality
tags: "Hradec-Králové Piráti KraPiCe"
title: Nová pravidelná otevírací doba krajského kontaktního pirátského centra KraPiCe
author: Petr Poláček
authorId: petr.polacek    # uid nekoho z _people (nepoviné)
image: posts/krapice.jpg
---

Již více než rok je “hlavním stanem” Pirátů Královéhradeckého kraje prostor na Masarykově náměstí v Hradci Králové. KraPiCe (Královéhradecké pirátské centrum), jak zní oficiální název, je využíváno k pravidelným schůzkám místního sdružení Hradec Králové, besedám a přednáškám nad nejen politickými tématy a v neposlední řadě také jako kontaktní kancelář pro podporovatele České pirátské strany, případně média.

“Jelikož Piráti fungují stále především na dobrovolnické bázi, nebyl doposud příliš prostor k tomu, aby fungovala nějaká pravidelná otevírací doba. Jsem rád, že se nám to nyní od listopadu podařilo změnit,” prozrazuje Petr Poláček, PR manager krajského sdružení.

“S tím jak se Piráti postupně rozrůstají a stále více podporovatelů má chuť se zapojit do aktivního řešení pirátských témat, zavádíme pravidelnou otevírací dobu. Každé úterý a čtvrtek bude nyní možné v době od 8,30 - 16,00 hodin osobně KraPiCe navštívit. Rádi bychom, aby bylo centrum více využíváno. K dispozici jsou stoly a židle, připojení k internetu, dataprojektor s ozvučením, dětský koutek, deskové hry i malá knihovna. Prostor je zároveň velmi variabilní. Zastavit se na popovídání mohou jak studenti, senioři nebo třeba maminky na procházce s kočárkem,” představuje další možnosti využití KraPiCe Petr Poláček.

Úterky, případně čtvrtky budou i nadále v podvečerních hodinách využívány k besedám a přednáškám, které již v nejbližší době doplní také promítání filmů na velmi zajímavá témata z oblasti ekologie, lidských práv apod. Středy jsou vyhrazeny pro jednání místního sdružení, případně zastupitelského klubu Pirátů v Hradci Králové. “Máte zajímavý tip na přednášku, či workshop? Nebo byste rádi centrum KraPiCe využili pro setkání různých zájmových skupin? Spolutvůrcem programu se můžete stát i Vy. Stačí se zastavit a nebo nás kontaktovat. Za zajímavé náměty budeme určitě rádi,” uzavírá Petr Poláček představení nového konceptu pravidelné otevírací doby.

Program lze sledovat prozatím [zde](https://www.facebook.com/pg/pirati.khk/events/)
