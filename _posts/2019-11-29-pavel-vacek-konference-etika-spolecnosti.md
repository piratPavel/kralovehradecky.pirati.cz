---
date: 2019-11-29
category: aktuality
tags: "Pavel-Vacek Senát"
title: Kandidát Pirátů na senátora doc. Pavel Vacek debatoval na konferenci Etika a vývoj české společnosti po listopadu ´89
author: Petr Poláček
authorId: petr.polacek    # uid nekoho z _people (nepoviné)
image: posts/pavel-vacek-konference4.jpg
---

Středeční dopoledne 27. listopadu patřilo v hradecké Petrof Gallery konferenci na téma Etika a vývoj české společnosti po listopadu ´89. Pořadatelství se zhostil Královéhradecký kraj, který sezval mnoho zajímavých osobností veřejného života: Marka Váchu, Jiřinu Šiklovou, Jana Potměšila, Michala Horáčka, Michaela Kocába. Mezi diskutujícími nechyběl ani emeritní děkan Pedagogické fakulty UHK a kandidát Pirátů na senátora v Hradci Králové doc. Pavel Vacek.

“Moje role na konferenci spočívala v představení unikátního Projektu podpory etického vzdělávání Královéhradeckého kraje (2018 – 2020), ve kterém figuruji v roli garanta, spoluorganizátora a lektora. S týmem deseti kolegyň-lektorů proškolujeme v etických tématech učitele ZŠ a SŠ,” vysvětluje Pavel Vacek.

“Hlavním tématem celého dne byla myšlenka: Co „udělalo“ zmíněných třicet let s naší morálkou?”, přibližuje zaměření konference doc. Vacek a dále dodává své hlavní dojmy: “Jan Potměšil v dobrém slova smyslu očekávaně “zahanbil” všechny přednášející. Honzův nezdolný optimismus spojený s pokorou přijímat svůj osud za všech okolností jako dar byl přímo nakažlivý a dlouho rezonoval ve spontánním potlesku přítomných.”

V závěrečné panelové diskusi, kterou moderovala Zuzana Tvarůžková, byla mimo jiné otevřena otázka o možnosti dialogu mezi názorově odlišnými skupinami společnosti. Zde doc. Vacek zdůraznil, že smysl má pouze takový dialog, který obě strany vedou na základě faktů. Naopak lži a demagogie žádný dialog neumožňují.

V rámci hledání odpovědí na řadu dalších otázek zaujme myšlenka Pavla Vacka o důvodech, které mohou způsobovat nynější negativismus společnosti a sílící důvěru v populisty: “Podle mého názoru je část obyvatel frustrována z důvodů reálné existenční nouze. Další z toho, že velkou část života věřili v komunistickou ideologii a obtížně si připouštějí, že by to mělo být „všechno špatně“. Třetí skupina se rekrutuje z lidí, kteří se materiálně nemají nijak špatně, ale především vlivem populistických politiků, kteří u nich vyvolávají a „živí“ závist a strach jsou ochotni předat část své svobody někomu, kdo se o ně „postará“. Pro demokracii ohrožující trend,” uzavírá Pavel Vacek.
