---
date: 2019-09-23
category: aktuality
tags: "Ukliďme-Česko Místní-organizace"
title: Piráti z Broumova “odlehčili” Stěnavě.
author: Petr Poláček
authorId: petr.polacek    # uid nekoho z _people (nepoviné)
image: posts/pirati-z-broumova-odlehcili-stenave.jpg
---

 Celorepubliková akce Ukliďme Česko letos zavítala také do Broumova, kde událost pod názvem - Ukliďme Stěnavu zorganizovala za pomocí Pirátské strany Královéhradeckého kraje skupina místních pirátských přízniců: M. Čepelka, M. Minařík a J. Špreňar. Broumovská řeka tak díky akci doznala alespoň v nejproblematičtějším úseku zásadní očisty.

I přes slunečné počasí dorazili uklízet jen čtyři odvážlivci. Přesto se díky jejich nasazení pro dobrou věc podařilo vyčistit přibližně jeden kilometr dlouhý úsek koryta řeky, na kterém Stěnavě odlehčili o více než 100 kg odpadků nejrůznějšího stáří i materiálu.

“Účast sice nevalná, účel byl ale splněn. Prošli jsme korytem a posbírali, co se dalo. Ačkoli jsme se těšili na trochu větší účast a tedy i určitý výchovný dopad např. u dětí, shodli jsme se, že jsme si to dost užili. Nevím, co bylo lepší. Jestli to, že jsme udělali něco pro přírodu a město, nebo samotná procházka místem, ve kterém nacházíte fakt divný věci a vidíte město z úplně nové perspektivy”, hodnotí jeden z pořadatelů a na závěr dodává: “Do budoucna plánujeme podobné akce opakovat v různých vybraných lokalitách. Takže kdo tentokrát
náhodou chtěl, ale přidat se nemohl, bude mít určitě další příležitosti.”

Nejmladší pirátské buňce Královéhradeckého kraje tak patří dík, stejně jako dalším podobným úklidovým akcím v jiných městech. Některé z nich ještě v letošním roce teprve proběhnou.
